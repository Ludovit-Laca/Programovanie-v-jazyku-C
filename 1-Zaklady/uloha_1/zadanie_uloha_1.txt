Existujú rôzne spôsoby reprezentácie farieb. Vo farebnom modeli RGB definujeme úroveň červenej (R), zelenej (G) a modrej (B) zložky farby na celočíselnej škále 0..255.

V prípade modelu CMYK miešame výslednú farbu zo štyroch zložiek: hodnoty cyan (C), magenta (M), yellow (Y) a black (K) sú z intervalu <0.0, 1.0>.

Vytvorte program, ktorý od používateľa načíta trojicu celých čísel (RGB reprezentáciu farby) a vypíše ekvivalentné CMYK parametre.

Pomôcka:

white = max {red/255, green/255, blue/255}
cyan = (white - (red/255)) / white
magenta = (white - (green/255)) / white
yellow = (white - (blue/255)) / white
black = (1 - white)

Ak RGB = (0, 0, 0), tak CMYK = (0, 0, 0, 1).